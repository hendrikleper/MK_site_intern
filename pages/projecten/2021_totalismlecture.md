---
Title: lecture CHT/TOTALISM.ORG
Description: lecture / lezing door David Potocnik CHT/TOTALISM.ORG
Author: Hendrik
Date: 2021/10/03
Robots: noindex,nofollow
Template: index
---


# CHT/TOTALISM.ORG
### David Potocnik & Elisabeth De Laet
### atelier MEDIAKUNST / KASK
### woensdag 6 oktober, 2021, 18:00

![](%assets_url%/2021_lectureTotalism.jpg)

Hacker, filosoof en kunstenaar David Potocnik is de initiator van [CHT/TOTALISM.ORG](https://totalism.org/), een hackbase op de Canarische Eilanden. Zo'n 10 jaar geleden introduceerde hij de term ‘hackbase’ als alternatief voor de hackerspace die maar al te vaak in een hobby-project van kunstenaars, makers en activisten bleef hangen. Een hackbase is een live-in hackerspace waar de leef- en werkverhoudingen van een post-kapitalistische levensstijl worden onderzocht en tot repliceerbare modellen worden uitgeschreven of geprotocoliseerd. Meerdere hackbases kunnen zich associëren tot een soort parallel netwerk, een rhizomatische stad. Je kan de hackbase beschouwen als prototype van een nieuw institutioneel model, dat zijn logica van netwerken en artefacten viraal wil verspreiden. De base ziet zichzelf in de eerste instantie niet als bestemming, maar als een duurzaam, experimenteel instrument om het doel te bereiken.
Centraal in het project leeft de [totalism.org](https://totalism.org/) website als verzameling van duizenden onderling verbonden stukken levende geschriften die worden bijeengehouden als een veelzijdig compendium dat verbonden is met een groeiend aantal medereizigers.

David Potocnic zal samen met Elisabeth De Laet een presentatie geven over CHT/Totalism.org, de hackbase, maar ook over hun verblijf en op-participatie-gericht publiek programma in Gent want van oktober tot december 2021 bewonen ze, als onderdeel van het "Permanently Practising" ontwikkelingsresidentie, de Kunsthal te Gent. → https://totalism.org/@khg
