---
title: Atelier
---

# ATELIER
Het atelier mediakunst is een plaats voor educatie, creatie en productie. Deze ruimte werd ca. 13 jaar terug in gebruik genomen en evolueert met de opleiding mee. Het is een werkplaats met een aantal gespecialiseerde werkruimtes voor o.a. video montage, audio en muziek, VR, AI, elektronica, een blackbox & daglicht presentatieruimte en de 2 onderzoek labo’s: [Formlab](https://www.formlab.schoolofarts.be/) en [Laboratorium](http://laboratorium.bio/).

## ☞ [faciliteiten](faciliteiten)

Het atelier is leer- en werkplaats die zelf ook dagelijks wordt gevormd en onderhouden door ons, gebruikers, docenten, onderzoekers en studenten. Daarom deze oproep! Waaraan je ook werkt, wat je ook doet, Mediakunst, het traject en het atelier, kan het alleen mogelijk voor jou maken, als jij het ook mogelijk maakt voor mediakunst. Mediakunst is er voor jou en jij bent er voor mediakunst. We sluiten niets en niemand uit, in plaats daarvan moedigen we verschillen in middelen, capaciteiten, interesses, achtergronden en kennis juist aan. Alle studenten en personeelsleden dragen bij aan de cultuur van zorg op deze school.

## ☞ [gedragscode](gedragscode)

<!--
## AFSPRAKEN
We laten ons leiden door een aantal afspraken:

! Respecteer de ruimte en middelen.
Hou materialen, gereedschap en ruimtes beschikbaar. Zet alles na gebruik terug op de juiste plaats.

! Respecteer de anderen.
Denk bij elke stap, bij elke kleine of grote daad die je stelt even na wat het mogelijke directe gevolg is voor anderen. Indien je het gevoel hebt dat dit storend kan zijn ga je het gesprek aan met de betrokkenen. Het is niet zo dat er niets kan, veel dingen kunnen juist wel als er over gecommuniceerd wordt.

! Laat geen sporen na.
Laat de gedeelde ruimtes proper achter. Sporen zijn ongewenste of ongevraagde materiële of immateriële achterblijfsels. In je eigen werkruimte, op je eigen computer ben je baas zolang het veilig en hygiënisch blijft.

! Maak dingen mogelijk voor anderen.
Zie je tijd in het atelier ook als een kans om je open te stellen naar anderen, door te helpen, een discussie op gang te brengen, de keuken op te ruimen, een evenement te organiseren, ...

! Asymmetrieën in de geest.
Mensen komen van verschillende plaatsen, bewonen verschillende lichamen, hebben verschillende ervaringen, bevinden zich anders in machtsstructuren en hebben verschillende grenzen. Hou daar rekening mee, daag je eigen positie uit en laat je uitdagen, met respect voor de grenzen van anderen.    

Zie deze regels als onderling verbonden.     
<span class="text-tiny">Geïnspireerd op <a href="http://www.pa-f.net/basics">pa-f</a></span>


## GEDRAGSCODE
Deze gedragscode bepaalt en communiceert de verbintenis van de gemeenschap om een aantal normen en verplichtingen na te leven die van het atelier en de opleiding een vriendelijke en gastvrije omgeving moeten maken.    

Onderstaande lijst voorschriften is integraal overgenomen van de [Richtlijnen voor Samenwerking](https://constantvzw.org/site/Richtlijnen-voor-samenwerking-een-update.html?lang=nl?w=https://constantvzw.org/wefts/orientationspourcollaboration.nl.html) (korte versie) van [Constant vzw](https://constantvzw.org/).
> Deze richtlijnen stellen geen harde grenzen. Ze buigen en bewegen maar tegelijkertijd moeten ze houvast bieden wanneer nodig. De tekst wordt voortdurend bijgesteld om open te staan voor correcties en verandering.    

Deze *overname* is een eerste versie die binnen de context van mediakunst gehanteerd kan worden. Misschien zijn er wel snel aanpassingen nodig en is er de noodzaak om te reflecteren wat in het atelier urgent en essentieel is. De onderwijscontext verschilt namelijk met die van een kunstenorganisatie als Constant vzw. We nodigen jullie van harte uit om commentaren, bedenkingen, instructies, verwachtingen en codes [hier](https://leper.noho.st/pad/p/2021_MK_intern_gedragscode) achter te laten.

Mediakunst docenten, onderzoekers, medewerkers, studenten en bezoekers:
- Weigeren en ontmantelen racisme, queer antagonisme, validisme, leeftijdsdiscriminatie en andere vormen van onderdrukking.
- Geven ruimte aan anderen: Zowel fysiek, emotioneel als conceptueel
- Respecteren andere levens, aanwezig of niet, menselijk of niet.
- Dragen zorg voor hun fysieke en digitale omgeving.
- Vermijden voor anderen te spreken.
- Proberen niet te oordelen.
- Nemen de tijd om te luisteren.
- Vragen voordat ze iets veronderstellen.
- Verwelkomen meervoudige methodes om te (ont)leren en om kennis, informatie en ervaring uit te wisselen.
- Accepteren en waarderen verschil, verschillende snelheden en standpunten, opvattingen, ervaringen, achtergronden, referenties, behoeften en grenzen.
- Erkennen dat woorden en uitspraken verschillende betekenissen en consequenties hebben voor verschillende mensen.
- Letten op taalverschillen. Dit is een meertalige omgeving.
- Gebruiken waar mogelijk Vrije en Open Source software.
- Onderschrijven dat Constant als standaardlicentie een Free Art License gebruikt.
- Vragen expliciet om toestemming voordat ze foto’s, video, audio of andere opnames via commerciële platvormen verspreiden.
- Weten dat het toepassen van deze richtlijnen gemakkelijker gezegd is dan gedaan.
- Intimidatie is onaanvaardbaar

Er werd door KASK & Conservatorium een kader opgesteld m.b.t. grensoverschrijdend gedrag. Meer info over dit kader, contact gegevens van de ombudspersonen binnen de school en in het werkveld vind je [hier](https://schoolofartsgent.be/nl/over-ons/cultuur-van-zorg/grensoverschrijdend-gedrag/) terug.
-->
