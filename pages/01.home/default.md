---
title: Welkom
visible: false
---

# WELKOM
**Mediakunst** is één van de zes trajecten binnen de opleiding beeldende kunsten - Vrije Kunsten aan KASK dat samen met het Koninklijk Conservatorium de [School of Arts](https://www.schoolofartsgent.be/) van HOGENT en Howest vormt.

Deze site is voornamelijk een informatiebron voor huidige studenten. Het document zal voortdurend in ontwikkeling zijn. Indien je het gevoel hebt dat er iets fout is of ontbreekt mag je zeker [suggesties](https://leper.noho.st/pad/p/2021_MK_intern_suggesties) doen. Het zou fijn zijn om van deze site meer een levend document te maken dat parallel evolueert aan de opleiding en het atelier.

Kandidaat studenten vinden op [deze pagina](../kandidaat%20studenten) info en links m.b.t. de opleidingen aan KASK, de toelatingsprocedure, lessenrooster en studiefiches, ... Inschrijven voor de toelatingsproef Vrije Kunsten 2022 kan normaal gezien vanaf eind november!

Onder [praktische info](../praktische_info) vind je nuttige links naar applicaties, diensten en documenten, informatie over het netwerk en software, etc.

De pagina [programma](../programma) bevat het curriculum van de bachelor en master opleiding met o.a. links naar de studiefiches.

De [atelier](../atelier) pagina biedt een blik op de faciliteiten van het atelier maar tegelijk is het ook een poging om een handleiding en gedragscode op te stellen voor de omgang met anderen en materiaal in de gedeelde leer- en werkomgeving.

In onze [agenda](../agenda) vind je een agenda voor studenten en docenten met alles wat afwijkt van het reguliere lessenrooster (lessen die wegvallen maar ook aankondigingen van projecten, workshops, masterclasses, …). let op: last minute aanpassingen zijn mogelijk!

De pagina [projecten en events](../projecten_en_events) lijst alle geplande en voorbije projecten en events op. Hieronder vallen voornamelijk workshops, groepsprojecten, tentoonstellingen of andere events voor en met studenten en docenten.
